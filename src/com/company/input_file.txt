মানুষ নিজেকে পৃথিবীর সর্বশ্রেষ্ঠ জীব বলে অভিহিত করে থাকে। মানুষের শ্রেষ্ঠত্ব প্রকৃতপক্ষে আসে মানুষের উন্নত বুদ্ধিমত্তা দ্বারা। এই বুদ্ধিমত্তা মানুষের অন্তরে জন্ম দেয় ব্যাপক উদ্ভাবনী শক্তির।
সেই উদ্ভাবনী শক্তি দ্বারাই উন্নত কর্ম সম্পাদনের মাধ্যমে মানুষ জীবজগতে অর্জন করে শ্রেষ্ঠত্ব। একরকম এই শ্রেষ্ঠত্বের প্রতিযোগিতায়  অংশগ্রহণের নিমিত্তই মানুষ ছোটবেলা থেকে শিক্ষা গ্রহণে
ব্রতী হয়। কবে শিক্ষার প্রকৃত রূপ যে আসলে কি, তা নিয়ে বিতর্কের অবকাশ নেই। তবে বিতর্ক যাই হোক না কেন, বর্তমান যুগে শিক্ষাকে জীবনধারণের জন্য অবশ্য প্রয়োজনীয় উপাদান হ
িসেবেই মনে করা হয়ে থাকে। তবে শুধুমাত্র বাহ্যিক ভোগমূলক জীবনধারণ এবং নিজের বৈষয়িক উন্নতি দ্বারাই একটি সুষ্ঠু জীবন এবং একটি সুষ্ঠু সমাজ গড়ে উঠতে পারে না।

একটি আদর্শ সমাজ গড়ে ওঠার জন্য প্রয়োজন হয় সেই সমাজের মানুষের সামগ্রিক চিন্তাশক্তির, শিষ্টাচারের তথা মূল্যবোধের। একটি সমাজের মধ্যে সামগ্রিকভাবে এই গুনগুলির সমাহার ঘটলে তবেই
সেই সমাজে কাঙ্ক্ষিত স্বস্তি সুখ ও শান্তি নেমে আসতে পারে। এবং সর্বোপরি এই গুণাবলী সমন্বিত সমাজ সমগ্র বিশ্বকে নেতৃত্ব দিতেও গুরুত্বপূর্ণ ভূমিকা রাখে। সে কারণে সমাজ গঠনের উপাদান
হিসেবে শিক্ষার উদ্দেশ্য কখনোই নিছক জীবনধারণ হতে পারে না। সমাজের ব্যাপকতার প্রেক্ষিতে শিক্ষার এই উদ্দেশ্যকে সংকীর্ণতা দোষে দুষ্ট বলেই মনে হয়।

তাই বর্তমানকালে শিক্ষার দ্বারা ব্যক্তির সামগ্রিক বিকাশের উপর বিশেষ গুরুত্ব আরোপ করা হচ্ছে। এই প্রয়াস শিক্ষার উদ্দেশ্য সম্বন্ধিত বিতর্ককে আরো একবার উস্কে দিয়ে সনাতন ভারতীয় ঐতিহ্য
অনুসারে শিক্ষার উদ্দেশ্যকেই ধারণাকেই মান্যতা দেয়। এই ধারণা অনুযায়ী শিক্ষার উদ্দেশ্য হল ব্যক্তির সামগ্রিক চরিত্রের গঠন। অর্থাৎ সেই শিক্ষাই হলো প্রকৃত শিক্ষা যা ব্যক্তিকে আত্মশক্তিতে বলীয়ান
করে জীবনের তুল্যমূল্য বিচারের ক্ষমতা দান করে। তাই নিঃসন্দেহেই বলা যায় যে- “আত্মশক্তি অর্জনই শিক্ষার উদ্দেশ্য”।